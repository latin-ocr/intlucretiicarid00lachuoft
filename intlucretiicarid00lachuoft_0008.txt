4 immansio

Haec omnia ita ut dixi fuisse intelleget quicumque horum
commentariorum aliquam partem pertractaverit. quarum re-
rum maxima pars e copiis ab Havercampo et ceteris cum
summa iudicii imbecillitate collatis cum mihi sex fere mensium
usu constitisset, cetera (praeter numerum paginarum, quem
nuper subduxi) eo ipso paene momento patuerunt quo mem-
branae Vossianae a me excuti coeptae sunt, mense Aprili
anni moccexnw, cum insigni benevolentia ac favore illu-
strium academiae Leidensis curatorum, quos Iacobi Geelii ,
hominis optimi mihique non propter eruditionem solam cari,
consilio usos esse suspicor, in hanc urbem essent tramissae .
paulo ante id tempus duo adulescentes optime instituti,
Hugo Purmannus Silesius et Iacobus Bernaysius Hambur-
gensis, via ac ratione ab Iohanne Nicolao Madvieo, viro
eruditissimo, monstrata (is enim emendando Lucretio primus
artem sanam adhibuit in libello academico Hauniae anno 1832
etiterum biennio post inter opuscula edito) in expendendis
huius poematis emendandi praesidiis magno studio neque
infeliciter elaboraverunt . horum Purmannus Lucretianarum
quaestionum specimen Vratislaviae mense Martio eiusdem
anni 1846 edidit, Bernaysius suae de emendatione Lucretii
commentationi, quam Fridericus Ritschelius in Rhenanum
museum philologiae anno 1847 recepit, subscripsit eundem
illum Aprilem anni 1846. sed eorum opera, ut fuit in hoc
negotio sane laudabiliter posita, ita mihi , ut verum dicam,
ad summam rei non profuit, quoniam illi partim ea quae
mihi notissima erant attulerunt, alia, ut adulescentes neque
satis in Lucretii ingenio cognoscendo versati, aut praeter-
miserunt aut falsis admixtis contaminarunt. hos igitur de
quibusnam rebus recte sensisse iudicem ex consensu facile
intellegetur: omnia singillatim recensere, ne lectoribus mo-
lestia paretur, nolo. ,

De illis autem tribus apographis, quibus inde a saeculo
nono memoriam Lucretiani carminis ad nostram aetatem
propagatam esse dixi, ante omnia sciendum est unum ho-
rum eo ipso saeculo ex archetypo factum superesse . is est
codicum Leidensium alter, numero trigesimus, quem OB-
LONGUM dico , quia ea forma est quam vulgo infolio minori
dicunt . hic unde ad Isaacum Vossium pervenerit (nam pa-
ter eius hunc non habuit, sed alterum) dicere non possum,

