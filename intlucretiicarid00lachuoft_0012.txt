8 RECENSIO

librario, nisi species fallit, Germano, schedis numero 69,
paginis bipertitis ita ut in singulis laterculis sint versus xxvnr .
huius commcronns fuerunt complures , omnes saeculi quinti-
decimi; quorum tamen nullus alio exemplari usus esse vi-
detur, nisi quod unus ceteris recentior post libri quinti ver-
sum 927 haec adscripsit, ‘Desunt versus 62. Nisi traiecti.
Sed habes folio penultimo'3 qui ne falsum quidem numerum
(sunt enim versus ιιι) dicere potuit sine alio libro . ceterum
hunc eundem librum quadratum, ante quam Gerhardi Io-
hannis Vossii fieret, e coenobio Sancti Bertini, quod est
prope oppidum Sancti Audomari, Lutetiam missum Hadria-
nus Turnebus usque ad librum sextum satis ‚ ut videtur, di·
ligenter excussit et excerpta sua Dionysio Lambino utenda
concessit. alterius codicis scHEDAE octo Hauniae in biblio-
theca regia adservantur, decem Vindobonae in Caesarea.
Haunienses olim, cum Gottorpii essent, Mai-quardus Gudius
excussit, cuius manu factis excerptis, quae mihi e Guelfer-
bytana bibliotheca Carolus Schonemannus amicissime con-
cesserat, uti nolui, postquam Madvicus me docuit se ipsas
schedas Hauniae, cum diu latuissent, repperisse . paulo post
R. Ι. F. Henrichsen, quac‘de fragmento Gottorpiensi Lucretii’
accurate scripta Othiniae, quod Fioniae oppidum est, anno
1846 edidit, mihi humanissime misit. Vindobonensium sche-
darum vix usquam in his commentariis mentionem facere
volui, quamvis earum excerpta haberem ab Henrico Keilio
facta, sed rudiuscule et, ut ipse dicebat, cum in arte parum
exercitatus esset. neque harum schedarum sive Haunien-
sium sive Vindobonensium ulla propria auctoritas est, nisi
cum aliquando cum oblongo consentiunt: pleraque enim vel
minima cum quadrato ita habent communia, ut quadratum '
nimia fide, Schedarum autem librariOS, quos plures fuisse
testatum habemus, summa neglegentia peccasse certum sit.
octo Hauniensibus continetur liber Lucretii primus'et se-
cundi versus 456, omissis tamen bis quinquagenis binis
(1, 734—785 11, 253—304), ut supra dixi, et praeter eos
tribus et viginti (1, 123 890 891 1023 1068-1075 1094—
1101 11, 310—312): insunt , capitulorum titulis connumeratis ,
versus conscripti, nisi fallor, 1489. de his Henrichsenius
haec dicit, ‘Codex Gottorpiensis cst membranaceus folii mi-
noris binis columnis ita exaratuS, ut singulae fere qua-

 

