EMENDA TIO 1 1

non facile usquam multo quam ego dixerim plus auctoritatis
inesse exemplaribus nostris antiquissimis , aut, si studia mea
examinare velint, eadem exemplaria denuo post me excutiant,
sed cum cura et intenta oculorum acie , ne forte prima manu
scripta esse putent quae sint correctorum, neve plura quam
is quem notare voluerint peccasse arguantur.

Itaque recensendi munere ita functus sum, ut quod·
cumque bonum et verum esset aut in utroque aut in alter-
utro codice , id sine ullo dubitationis indicio exhiberem , ver-
suum autem ordinem eum, quo essent a veteribus librariis
scripti, numeris appositis indicarem : emendationem his rc—
bus contineri arbitratus sum, primum ut versus a librariis
traiecti in suum locum reducerentur3 quod ubi evenit, nu-
meri sese naturali ordine excipere non potuerunt 3 deinde ut
ipsa versuum vocabula, ubi vel perissent vel depravata es=
sent, quantum fieri posset, reciperarentur, ita tamen ut sin-
gula ad codicum fidem scripta cum singulis commentariorum
particulis praefigerentur , tum in imis paginis carminum enu-
morarentur.

Operam vcro maximam eamque satis fastidiosam posui
in primo emendationis cuiusque auctore investigando z nam
quis quemque secutus esset, quisve alio tempore idem per
se vidisset, non saepe curavi , nisi in mirabilioribus . ergo si
quando librariorum manus a vero aberrasse apparebat, ante
omnia quaesivi numquid melius adferret correctorum ante·-
qm'ssimus ‚ qui saeculo nono codicem oblongum interpolavit.
a quo si nihil rettuleram, multo plura bona et in his exqui-
-Sitissima non pauca praebuerunt correctores quadrati . his
aetate par et in emendandi officio paulo constantior est An-
tonius Marii vel potius huius auctor Italus, qui manifesta
vitia sustulit innumera : habent etiam propria quaedam bona
olim impressi . sed omnium studia cum ingenio tum diligentia
longe superavit Michahel Marullus, ortu Graecus, sed in
poesi Latina eximius, qui cum se totis viribus in Lucretii
ingenium et artem insinuasset, in eius carminibus emendan-
dis multo plus praestitit quam post eum vel doctiores . ab
huius prope Volaterras in Cecina fluvio interitu anno duo-
decimo Petrus Candidus Lucretium ab eo emendatum edi-
dit, impressum Florentiae sumptibus Philippi Giuntae anno
1512 mense Martio, cuius editionis exemplar ab Iohanne

